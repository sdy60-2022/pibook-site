Οι ηλεκτρονικές συσκευές, όπως οι υπολογιστές και οι έξυπνες κινητές συσκευές (smartphones) ανέκαθεν χρησιμοποιούσαν κυρίως δύο από τις πέντε αισθήσεις του ανθρώπου για να επικοινωνήσουν μαζί του: Την όραση και την ακοή.

Αυτό άρχισε να αλλάζει με την εξέλιξη των smartphones άρχισε να εισάγεται η απτική ανάδραση μέσω δονήσεων καθώς και με την εξέλιξη των βιντεοπαιχνιδιών όπου η απτική ανάδραση έγινε μέρος της εμπειρίας του παιχνιδιού εισάγοντας δονήσεις στον μοχλό.

{% include figure image_path="/images/haptic-controller.jpg" caption="Figure 1: Τα χειριστήρια των παιχνιδομηχανών αποτέλεσαν μία από τις πρώτες περιπτώσεις που η απτική ανάδραση αξιοποιήθηκε για να εμπλουτίσει την εμπειρία χρήσης μίας συσκευής"  id="fig:haptic-controller" %}

Οι παραπάνω περιπτώσεις όμως απείχαν από το να μπορέσουμε να πούμε ότι η απτική ανάδραση αποτελεί βασικό συστατικό ενός συστήματος διάδρασης, επρόκειτο κυρίως για συμπληρωματική έως και διακοσμητική λειτουργία.

Αυτό ήρθαν να αλλάξουν καινοτόμες εταιρίες ανάπτυξης τεχνολογιών διάδρασης μέσω τεχνικών απτικής ανάδρασης. Τα δύο βασικά προϊόντα που ανέπτυξαν είναι τα απτικά γάντια και οι απτικές στολές.

Τα απτικά γάντια προσφέρουν τόσο την αίσθηση της αφής στους χρήστες όσο και την αίσθηση της αντίστασης όταν, για παράδειγμα, κάποιος πιάνει ένα εικονικό αντικείμενο ή προσπαθεί να χειριστεί μία μικρή εικονική συσκευή. Είναι σε θέση να εμπλουτίσουν σε μεγάλο βαθμό την εμπειρία Virtual και Augmented σε μεγάλο βαθμό σε πλήθος σεναρίων όπως εκπαιδευτικά σενάρια για εκμάθηση χειρισμού βιομηχανικών μηχανημάτων, στην εκπαίδευση και σε συνέδρια για τον χειρισμό 3D μοντέλων που προβάλλει ο παρουσιαστής, στην ψυχαγωγία, στα βιντεοπαιχνίδια κλπ.


{% include figure image_path="/images/haptic-gloves.jpg" caption="Figure 2: Απτικά γάντια της εταιρίας HaptX"  id="fig:haptic-gloves" %}

Οι απτικές στολές αποτελούν το επόμενο και πιο ολοκληρωμένο βήμα στην τεχνολογία της απτικής τεχνολογίας. Αντί η απτική ανάδραση να περιοριστεί μόνο στα χέρια του χρήστη, εξαπλώνεται σχεδόν σε όλο το σώμα του. Οι εμπειρία που προσφέρει είναι κατά μεγάλο βαθμό πιο πολυδιάστατη σε σχέση με τα απτικά γάντια και στο εγγύς μέλλον θα έχουν την δυνατότητα να συλλέγουν και ολοκληρωμένα ιατρικά δεδομένα όπως το οξυγόνο του αίματος, επίπεδα στρες κλπ. για να μεγιστοποιήσουν την χρησιμότητά τους σε ακόμα μεγαλύτερο εύρος σεναρίων.

{% include figure image_path="/images/haptic-suit.jpg" caption="Figure 3: Απτική στολή της εταιρίας TeslaSuit. Είναι σε θέση να συλλέγει και δεδομένα όπως η καρδιαγγειακή λειτουργία του σώματος."  id="fig:haptic-suit" %}