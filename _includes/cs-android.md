Το Android ιδρύθηκε τον Οκτώβριο του 2003 και εξαγoράστηκε το 2005 από την Google. Πλέον είναι ένα από τα πιο διαδεδομένα λειτουργικά συστήματα του κόσμου και βρίσκεται σε μια πληθώρα συσκευών, όπως mini υπολογιστές, τηλεοράσεις, ρολόγια, αυτοκίνητα κλπ. Έγινε ευρέως γνωστό στα κινητά τηλέφωνα και πάντα είχε τα χαρακτηριστικά του "smart OS", μάλιστα ήταν από τα πρώτα γνωστά λειτουργικά όπου η διάδραση γινόταν αποκλειστικά με τη μέθοδο της αφής και έκτοτε έχουν αναβαθμιστεί πολλές από τις λειτουργίες του. 
Το Android βασίστηκε στον πυρήνα linux και ο κώδικας του παραμένει ανοιχτός. Έτσι, πολύ γρήγορα δημιουργήθηκε μια μεγάλη κοινότητα που ασχολείται με την ανάπτυξή του. Οπότε μπορούμε να πούμε ότι με αυτόν τον τρόπο πάντρεψε την ιδέα του προϊόντος με αυτήν της κοινότητας και έδωσε δυνατότητα σε προγραμματιστές από όλο τον κόσμο να αναπτύξουν εφαρμογές εύκολα.

{% include figure image_path="/images/Android_logo_2019.png" caption="Figure 1:  Το βασικό Logo του Android. Έχει σχήμα ρομπότ και το χαρακτηριστικό πράσινο χρώμα. " id="fig:microsoft-paccar-case-study" %}

Εκτός από την διεπαφή με την οθόνη αφής, το Android από την αρχή του σχεδιασμού του γίνονταν προσπάθειες να έχει επίγνωση πλαισίου μέσα από μια σειρά αισθητήρων εγκατεστημένων στις κινητές συσκευές, όπως γυροσκόπειο, επιταχυνσιόμετρο, αισθητήρες θερμοκρασίας, ατμοσφαιρικής πίεσης, εγγύτητας, GPS, κάμερες κλπ. Η επίγνωση πλαισίου μετέπειτα το βοήθησε αρκετά στην ανάπτυξη νέων λειτουργιών και έδωσε στους προγραμματιστές πρόσβαση και δεδομένα που ποτέ άλλοτε δεν θα ήταν τόσο εύκολα διαθέσιμα. Μέσα από τον μεγάλο όγκο δεδομένων που συλλέγονται καθημερινά είμαστε σε θέση πλέον να έχουμε περισσότερα δεδομένα άμεσα διαθέσιμα.

{% include figure image_path="/images/google_maps.jpg" caption="Figure 2:  Μια νέα τεχνολογία που πλέον μπορούμε να κάνουμε πλοήγηση με την χρήση της κάμερας του κινητού, καθώς αυτή θα μας δείχνει την κατεύθυνση που πρέπει να κινηθούμε για να βρούμε τον προορισμό μας." id="fig:microsoft-paccar-case-study" %}

Το λογισμικό Android επέτρεψε την ανάπτυξη εφαρμογών από τρίτους με πρόσβαση σε εργαλεία και υλικολογισμικό μεγάλης επεξεργαστικής ισχύος, το οποίο εξαρχής ήταν σχεδιασμένο για μέγιστη φοριτότητα. Έτσι, έχουμε δει εφαρμογές μεικτής πραγματικότητας σε smartphone, καθώς και μετατροπή των smartphones σε εργαλεία (γυαλιά) μεικτής πραγματικότητας. Έπειτα, έφερε τον κόσμο πιο κοντά στην 3D απεικόνιση και παρατηρήθηκε κατά την δεκαετία 2010-2020 κυκλοφορία πληθώρας εφαρμογών αλλά και παιχνιδιών που στόχευαν στην μεικτή πραγματικότητα. 
Επίσης, μέσα από εφαρμογές ανεπτυγμένες επάνω στο Android μπορούμε να ελέγχουμε αλλά και να βλέπουμε μέσα από ένα drone ή robot οποιοδήποτε σημείο του κόσμου. Το robot ή drone κάλλιστα μπορεί να αντικαταστήσει και τη φυσική μας παρουσία στο χώρο. Οι διαθέσιμες κάμερες σε συνδυασμό με τις κατάλληλά ανεπτυγμένες εφαρμογές μας παρέχουν στερεοσκοπική απεικόνιση και μας δείχνουν εικονικά αντικείμενα μέσα σε ένα πραγματικό χώρο. 

Χαρακτηριστικό παράδειγμα αποτελεί η πραγματοποίηση εικονικής συναυλίας από το Βρετανικό συγκρότημα Gorillaz τον περασμένο Δεκέμβριο. Πιο συγκεκριμένα, το συγκρότημα σε συνεργασία με την εταιρία παραγωγής Nexus Studios με τη χρήση του ARCore Geospatial API της Google δημιούργησαν την πρώτη συναυλία μεικτής πραγματικότητας στην Νέα Υόρκη και το Λονδίνο, όπου εκατοντάδες άνθρωποι παρακολούθησαν τους Gorillaz να αποκτούν τρισδιάστατη μορφή στο χώρο με τη βοήθεια γιγαντοοθόνων και εφαρμογής που κατέβασαν στο κινητό τους. 

Τέλος, το ίδιο λειτουργικό έχει χρησιμοποιηθεί με κάποιες παραλλαγές με το όνομα Glass OS σε πολλά προϊόντα μεικτής πραγματικότητας, όπως VISION-800, Vuzix Blade κλπ. 

Παραδείγματα

{% include figure image_path="/images/android_ar1.png" caption="Figure 3: Με την συγκεκριμένη εφαρμογή υλοποιημένη πάνω στο λειτουργικό Android μπορούμε να δούμε ένα εικονικά αντικείμενο στο δρόμο." id="fig:microsoft-paccar-case-study" %}

{% include figure image_path="/images/google_cardboard.jpg" caption="Figure 4: Προσπάθεια της Google για κατασκευή ενός οικονομικού AR device μέσα από τη χρήση του κινητού. Διαθέτει στερεοσκοπική προβολή, κάμερες και διάφορους αισθητήρες περιβάλλοντος." id="fig:microsoft-paccar-case-study" %}





[^1]: F S Irwansyah et al 2018 IOP Conf. Ser.: Mater. Sci. Eng. 288 012068 

[^2]: Augmented Reality for Android Application Development By Jens Grubert, Dr. Raphael Grasset

[^3]: Rini, D. S., Azrai, E. P., Suryanda, A., Inayah, S. S., Khansa, A. A., & Kurnianto, M. B. (2022). Augmented reality (AR) technology on the android operating system in human respiratory system: From organ to cell. Biosfer: Jurnal Pendidikan Biologi, 15(1), 25-35. https://doi.org/10.21009/biosferjpb.23448

[^4]: Gorillaz turn the world into a stage with augmented reality https://www.blog.google/products/google-ar-vr/gorillaz-maps-music-video/
