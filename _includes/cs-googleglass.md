Το Google Glass είναι μια μάρκα έξυπνων γυαλιών που αναπτύχθηκε από την Google, με στόχο την παραγωγή ενός πανταχού παρόντος 
υπολογιστή που έχει τη δυνατότητα λήψης φωτογραφιών και εγγραφής βίντεο.  Εμφανίζει πληροφορίες στον χρήστη χρησιμοποιώντας 
μια οθόνη head-up display και οι χρήστες επικοινωνούν με το διαδίκτυο μέσω φωνητικών εντολών φυσικής γλώσσας.

{% include figure image_path="/images/glass1.png" caption="Figure 1: Ένα touchpad, παρόμοιο με εκείνο ενός φορητού υπολογιστή, βρίσκεται στο πλάι του Google Glass, επιτρέποντας στους χρήστες να ελέγχουν τη συσκευή σύροντας ένα χρονολόγιο που εμφανίζεται στην οθόνη. Η ολίσθηση προς τα πίσω δείχνει τρέχοντα γεγονότα, όπως ο καιρός, ενώ ολισθαίνοντας προς τα εμπρός εμφανίζονται παρελθοντικά γεγονότα, όπως τηλεφωνικές κλήσεις και φωτογραφίες.  Εκτός από το touchpad, το Google Glass μπορεί να ελεγχθεί και με φωνητικές ενέργειες και η φωνητική απάντηση αναμεταδίδεται μέσω ενός μετατροπέα που βρίσκεται δίπλα στο αυτί, σχεδόν αθόρυβα για τους άλλους ανθρώπους." id="fig:glass1" %}

Το Google Glass αναπτύχθηκε από την Google X που ασχολείται με τεχνολογικές εξελίξεις όπως τα αυτοκίνητα χωρίς οδηγό. Το πρωτότυπο έμοιαζε με συνηθισμένα γυαλιά οράσεως, όπου αντί φακού υπήρχε μια οθόνη head-up display. Στα μέσα του 2011 ζύγιζε 3,6 κιλά αλλά μέσα σε 2 χρόνια έγινε ελαφρύτερο και από ένα μέσο ζευγάρι γυαλιών ηλίου. Στις αρχές του 2013, οι ενδιαφερόμενοι πρώτοι χρήστες του Glass που χαρακτηρίστηκαν Glass Explorers και αριθμούσαν 8.000 άτομα, κλήθηκαν να πληρώσουν 1.500 δολάρια για να παραλάβουν τη συσκευή τους μετά από σχετική εκπαίδευση.  Τον Φεβρουάριο του 2015, οι New York Times ανέφεραν ότι το Google Glass επανασχεδιάζεται από τον πρώην στέλεχος της Apple Tony Fadell και δεν θα κυκλοφορήσει μέχρι να το κρίνει "τέλειο". Τον Ιούλιο του 2017, ανακοινώθηκε ότι η δεύτερη επανάληψη, το Google Glass Enterprise Edition, θα κυκλοφορούσε στις ΗΠΑ για εταιρείες όπως η Boeing, ενώ είχε ήδη χρησιμοποιηθεί με επιτυχία για να βοηθήσει παιδιά με αυτισμό στην εκμάθηση κοινωνικών δεξιοτήτων. Τον Μάιο του 2019, η Google ανακοίνωσε το Google Glass Enterprise Edition 2 [^1]. 

{% include figure image_path="/images/glass1_woman.png" caption="Figure 2: Οι εφαρμογές του Glass είναι δωρεάν και έχουν κατασκευαστεί από τρίτους προγραμματιστές (π.χ. Evernote, Skitch, The New York Times και Path) ενώ χρησιμοποιεί και πολλές υπάρχουσες εφαρμογές της Google, όπως οι Χάρτες Google και το Gmail. Πολλοί προγραμματιστές και εταιρείες δημιούργησαν εφαρμογές για το Glass, συμπεριλαμβανομένων εφαρμογών ειδήσεων, αναγνώρισης προσώπου, άσκησης, επεξεργασίας φωτογραφιών, μετάφρασης και κοινής χρήσης σε κοινωνικά δίκτυα. Τον Μάιο του 2013, η Google ανακοίνωσε την κυκλοφορία επτά νέων προγραμμάτων, μεταξύ των οποίων υπενθυμίσεις από το Evernote, ειδήσεις μόδας από το Elle και ειδοποιήσεις ειδήσεων από το CNN." id="fig:glass1_woman" %}
 
{% include figure image_path="/images/glass2_woman.png" caption="Figure 3: Η έκδοση XE8 [^3] φέρνει ένα ενσωματωμένο πρόγραμμα αναπαραγωγής βίντεο με ελέγχους αναπαραγωγής, τη δυνατότητα ανάρτησης μιας ενημέρωσης στο Path και επιτρέπει στους χρήστες να αποθηκεύουν σημειώσεις στο Evernote.  Στο Kit Ανάπτυξης Glass, εντάχθηκαν το μεταφραστικό εργαλείο Word Lens, το πρόγραμμα μαγειρικής AllTheCooks και το πρόγραμμα άσκησης Strava. Τον Μάιο του 2014, η Google ανακοίνωσε τρία προγράμματα ειδήσεων -TripIt, FourSquare και OpenTable- για τους ταξιδιώτες, ενώ τον Ιούνιο του ίδιου έτους  η Google ανακοίνωσε ότι οι ειδοποιήσεις από το Android Wear θα στέλνονταν στο Glass. Τον Οκτώβριο του 2014 η European University Press δημοσίευσε το πρώτο βιβλίο που μπορεί να διαβαστεί με το Google Glass, ως κανονικό χάρτινο βιβλίο ή εμπλουτισμένο με στοιχεία πολυμέσων." id="fig:glass2_woman" %}

{% include figure image_path="/images/glass2.png" caption="Figure 4: Google Glass Enterprise Edition 2" id="fig:glass2" %} 

Σημαντικές είναι οι εφαρμογές του Google Glass στον τομέα της υγείας, συμπεριλαμβανομένων της τεκμηρίωσης φωτογραφιών και βίντεο χωρίς χέρια, της τηλεϊατρικής, της ανάκτησης και εισαγωγής ηλεκτρονικού φακέλου υγείας, της ταχείας ανάλυσης διαγνωστικών εξετάσεων, της εκπαίδευσης και της ζωντανής μετάδοσης. Συγκεκριμένα, η Augmedix ανέπτυξε μια εφαρμογή που επιτρέπει στους γιατρούς να μεταδίδουν ζωντανά την επίσκεψη ενός ασθενούς και τους διευκολύνει με τον ηλεκτρονικό φάκελο υγείας, εξοικονομώντας έως και 15 ώρες την εβδομάδα και βελτιώνοντας την ποιότητα των αρχείων.

Τον Ιούλιο του 2013, ο Lucien Engelen ξεκίνησε την έρευνά του για το Google Glass σε χειρουργεία, ασθενοφόρα, ένα ελικόπτερο τραυμάτων, γενική πρακτική και κατ' οίκον φροντίδα, καθώς και χρήση σε δημόσια μέσα μεταφοράς για άτομα με προβλήματα όρασης ή σωματικής αναπηρίας. Η έρευνα περιελάμβανε τη λήψη φωτογραφιών, τη ροή βίντεο σε άλλες τοποθεσίες, την υπαγόρευση του εγχειρητικού ημερολογίου, την παρακολούθηση των διαδικασιών από τους φοιτητές και την τηλε-συμβουλευτική. Τον Ιούνιο του 2014, η ικανότητα του Google Glass να ανακτά εικόνες του αμφιβληστροειδούς επιδείχθηκε για πρώτη φορά δημοσίως στο Johns Hopkins ενώ η πρώτη εφαρμογή του Google Glass στον τομέα της επεμβατικής ακτινολογίας βοήθησε μια βιοψία ήπατος και μια συριγγιοπλαστική με δυνατότητα να βελτιώσει την ασφάλεια των ασθενών, την άνεση του χειριστή και την αποτελεσματικότητα της διαδικασίας στον τομέα της επεμβατικής ακτινολογίας.

Τον Ιούνιο του 2013, ο Rafael J. Grossmann  ήταν ο πρώτος χειρουργός που επέδειξε τη χρήση του Google Glass κατά τη διάρκεια μιας ζωντανής χειρουργικής επέμβασης ενώ ο χειρουργός Dr. Christopher Kaeding χρησιμοποίησε το Google Glass για να συμβουλευτεί έναν απομακρυσμένο συνάδελφο ενώ μια ομάδα φοιτητών παρακολούθησε επίσης την επέμβαση στους φορητούς υπολογιστές τους [^2]. Στην Αυστραλία, τον Ιανουάριο του 2014, δημιουργήθηκε η πρώτη εφαρμογή Google Glass για θηλασμό για νέες μητέρες. Η εφαρμογή επέτρεπε στις μητέρες να θηλάζουν το μωρό τους, ενώ παράλληλα έβλεπαν οδηγίες για συνήθη θέματα θηλασμού, ή να καλούν έναν σύμβουλο θηλασμού μέσω ασφαλούς Google Hangout.

Κατά καιρούς έχουν εκφραστεί ανησυχίες σχετικά με την παραβίαση της ιδιωτικής ζωής και της ασφάλειας των χρηστών του Glass σε περίπτωση κλοπής ή απώλειας της συσκευής, καθώς και με την χρήση της συσκευής σε δημόσιο χώρο και την καταγραφή ανθρώπων χωρίς την άδειά τους. Οι άνθρωποι με τέτοια γυαλιά είναι σε θέση να αναγνωρίζουν αγνώστους σε δημόσιο χώρο χρησιμοποιώντας την αναγνώριση προσώπου ή να καταγράφουν και να μεταδίδουν κρυφά ιδιωτικές συνομιλίες. Το Winky είναι ένα πρόγραμμα που επιτρέπει σε έναν χρήστη του Google Glass να τραβήξει μια φωτογραφία με ένα κλείσιμο του ματιού, ενώ το Glass μπορεί να υποκλαπεί αν ένας χρήστης ξεγελαστεί και τραβήξει μια φωτογραφία ενός κακόβουλου κώδικα QR, με δυνατότητα να χρησιμοποιηθεί ως όπλο στον κυβερνοπόλεμο.

Αρκετές εγκαταστάσεις, όπως τα καζίνο του Λας Βέγκας, απαγόρευσαν το Google Glass, με στόχο τη συμμόρφωσή τους με τους κανονισμούς τυχερών παιχνιδιών που απαγορεύουν τη χρήση συσκευών καταγραφής σε χώρους τυχερών παιχνιδιών, ενώ οι κινηματογραφικές και θεατρικές εταιρείες των ΗΠΑ  απαγόρευσαν τη φορητή τεχνολογία στους χώρους θεαμάτων, συμπεριλαμβάνοντας το Google Glass στους ίδιους κανόνες με τα κινητά τηλέφωνα και τις βιντεοκάμερες. Ανησυχίες έχουν εγερθεί και για την υποκλοπή κωδικών πρόσβασης χρησιμοποιώντας το Google Glass μέσω λογισμικού που παρακολουθεί καθώς κάποιος πληκτρολογεί τον κωδικό πρόσβασής του, όπως επίσης εισήχθησαν απαγορεύσεις κατά της «χρήσης φορητού υπολογιστή με οθόνη τοποθετημένη στο κεφάλι την ώρα της οδήγησης».


[^1]: fig:glass1

[^2]: "World's first Google glass assisted surgery was successfully performed: video", Bostinno, Street wise, June 24, 2013

[^3]: fig:glass2
