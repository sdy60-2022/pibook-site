{% include figure image_path="/images/jhmcs.jpeg" caption="Figure 1: Το Joint Helmet Mounted Cueing System (JHMCS) είναι μια αρθρωτή οθόνη κράνους τοποθετημένη σε ένα ελαφρύ κέλυφος κράνους HGU 55/P που μπορεί να φιλοξενήσει υποτμήματα για ημερινή και νυχτερινή όραση." id="fig:jhmcs.jpeg" %}


Η οθόνη τοποθετημένη σε κράνος (helmet-mounted display, HMD) είναι μια συσκευή που χρησιμοποιείται στα αεροσκάφη για την προβολή πληροφοριών στα μάτια του πιλότου. Το εύρος του είναι παρόμοιο με αυτό των head-up displays (HUD) στο γείσο του πιλοτηρίου. Ένα HMD παρέχει στον πιλότο επίγνωση της κατάστασης, μια βελτιωμένη εικόνα της σκηνής και σε πολεμικές συνθήκες τις ενδείξεις των οπλικών συστημάτων, προς την κατεύθυνση που δείχνει το κεφάλι του. 
Οι σκοποί που υλοποιούνται από την χρήση των HMD είναι οι ακόλουθοι:
•	χρήση της γωνίας κεφαλής ως δείκτη για να κατευθύνει τους seekers των όπλων αέρος-αέρος και αέρος-εδάφους ή άλλους αισθητήρες (π.χ. ραντάρ, FLIR) σε έναν στόχο απλώς στρέφοντας το κεφάλι του προς τον στόχο και ενεργοποιώντας έναν διακόπτη μέσω HOTAS ελέγχους. Σε κλειστή μάχη πριν από τα HMD, ο πιλότος έπρεπε να ευθυγραμμίσει το αεροσκάφος για να βάλλει προς ένα στόχο. Πλέον με την χρήση των HMD, επιτρέπεται στον πιλότο να στρέφει απλώς το κεφάλι του σε έναν στόχο, να τον ορίζει ως εχθρικό και να εκτελέσει άφεση του όπλου. 
•	εμφάνιση πληροφοριών στόχευσης και απόδοσης του αεροσκάφους (όπως ταχύτητα αέρα, υψόμετρο, εύρος στόχου, κατάσταση αναζήτησης όπλων, "g", κ.λπ.) στον πιλότο ενώ είναι "heads-up", εξαλείφοντας την ανάγκη να κοιτάξει μέσα στο πιλοτήριο
•	προβολή βίντεο με αισθητήρα με σκοπό αφενός την επαλήθευση ότι ο επιλεγμένος αισθητήρας έχει οδηγηθεί στον σωστό στόχο ή τοποθεσία χωρίς να απαιτείται από τον πιλότο να κοιτάξει μέσα στο θάλαμο πτήσης και αφετέρου την προβολή του ανάγλυφου εδάφους με τη χρήση βίντεο-αισθητήρα σε περιορισμένες οπτικές συνθήκες.

Τα συστήματα HMD, σε συνδυασμό με τα όπλα High Off-Boresight (HOBS), έχουν ως αποτέλεσμα την ικανότητα του πληρώματος αεροσκαφών να επιτίθεται και να καταστρέφει σχεδόν κάθε στόχο που βλέπει ο πιλότος. Αυτά τα συστήματα επιτρέπουν τον καθορισμό στόχων με ελάχιστους ελιγμούς αεροσκάφους, ελαχιστοποιώντας τον χρόνο που δαπανάται στο περιβάλλον απειλής και επιτρέποντας μεγαλύτερη αποτελεσματικότητα, επιβίωση και επίγνωση της κατάστασης από τον πιλότο.

Το JHMCS είναι ένα παράγωγο του DASH III και του Kaiser Agile Eye HMD, και αναπτύχθηκε από τη Vision Systems International (VSI), μια κοινοπραξία που ιδρύθηκε από τους Rockwell Collins και Elbit (η Kaiser Electronics ανήκει πλέον στη Rockwell Collins). Η Boeing ενσωμάτωσε το σύστημα στο F/A-18 και ξεκίνησε την αρχική παράδοση παραγωγής με χαμηλό ρυθμό το οικονομικό έτος 2002. Η JHMCS χρησιμοποιείται στα F/A-18A++/C/D/E/F, F-15C/D/E, και F-16 Block 40/50 με σχέδιο που είναι κατά 95 τοις 100 κοινό σε όλες τις πλατφόρμες.

Σε αντίθεση με το προκάτοχο DASH, το οποίο ήταν ενσωματωμένο στο ίδιο το κράνος, τα συγκροτήματα JHMCS συνδέονται με τροποποιημένα κράνη HGU-55/P, HGU-56/P ή HGU-68/P. Το JHMCS χρησιμοποιεί ένα νεότερο, ταχύτερο πακέτο ψηφιακής επεξεργασίας, αλλά διατηρεί τον ίδιο τύπο ηλεκτρομαγνητικής ανίχνευσης θέσης με το DASH. Το υποτμήμα CRT προβολής στοιχείων είναι πιο ικανό, αλλά παραμένει περιορισμένο στη μονόχρωμη παρουσίαση της γραμμικής συμβολολογίας. Το JHMCS παρέχει υποστήριξη για εικόνες που έχουν σαρωθεί με τεχνολογία ράστερ για την εμφάνιση εικόνων FLIR/IRST για νυχτερινές λειτουργίες και παρέχει αντιπαραθέσεις συμβολισμών και εικόνων στον πιλότο. Η ενσωμάτωση των γυαλιών νυχτερινής όρασης με το JHMCS ήταν βασική απαίτηση του προγράμματος.
Όταν συνδυάζεται με το AIM-9X, ένα προηγμένο όπλο κλειστής αερομαχίας - μικρής εμβέλειας που χρησιμοποιεί έναν ανιχνευτή Focal Plane Array και ένα πακέτο ελέγχου ουράς με διάνυσμα ώθησης, το JHMCS επιτρέπει τον αποτελεσματικό προσδιορισμό στόχου έως και 80 μοίρες από τις δύο πλευρές της μύτης του αεροσκάφους. Τον Μάρτιο του 2009 επιτεύχθηκε μια επιτυχημένη εκτόξευση «Lock on After Launch» ενός βλήματος ASRAAM σε στόχο που βρίσκοταν πίσω από τη γραμμή πτερυγίων του αεροσκάφους «σκοπευτής» και εκτελέστηκε από ένα F/A-18 της Αεροπορίας της Αυστραλίας (RAAF) χρησιμοποιώντας JHMCS

[^1]: @vkaragia

[^2]: fig:jhmcs

